  №2.Salut INTRO Bună seara și bine v-am găsit! Sunt DG și vă prezint Ora Știrilor. Iată care sunt cele mai importante subiecte ale zilei. 

  №3.Headuri BETA 1) "CRIMĂ ÎMPOTRIVA DEMOCRAȚIEI". AȘA NUMESC DEPUTAȚII DEMOCRAȚI O DECIZIE LUATĂ DE DEPUTAȚII ACUM-PSRM. DESPRE CE PROIECT DE LEGE ESTE VORBA, Vă spunem imediat... 2) Comisarul european pentru politica de extindere și vecinătate, Johannes Hahn a venit la Chișinău. Când ar putea fi reluată asistența macrofinanciară. pentru țara noastră, aflați la știri.. 3) Drumurti deteriorate și plantații agricole distruse. Ce au lăsat în urma lor ploile de ieri, aflați din reportajul corespondenților noștri... 4) Orheiul și Cahulul sunt localitățile cu cel mai ridicat nivel al transparenței achizițiilor publice, publicate pe paginile web. Detali despre alte localități se conțin în raportul Promo-LEX cu privire la transparența activității administrației publice locale. 

  №4.INTRO MODIFIC[RI CODUL ELECTORAL INTRO Modificările în Codul Electoral, operate ieri de deputaţii ACUM şi PSRM, reduc din independenţa membrilor Comisiei Electorale Centrale. Este opinia directorului de programe Promo-Lex, Pavel Postică, exprimată într-o postare pe o rețea de socializare.   Din postarea de pe facebook, directorului de programe Promo-Lex, Pavel Postică, își exprimă nemulțumirea față de noua modificare în Codul Electoral, operate ieri de deputaţii ACUM şi PSRM. DECLARAȚIE PE FACEBOOK, PAVEL POSTICA, director de programe ”Promo-LEX” “Parlamentul a votat, în lectura a doua, un proiect de lege care se pare că diminuează din independenţa membrilor CEC. Întrebarea mea către fracţiunile parlamentare este daca vor găsi persoane care vor accepta în astfel de condiţii să lucreze la CEC? Sunt sigur că mecanismul de desemnare şi revocare poate fi revizuit, dar atât mecanismul, garanţiile, autorităţile ce desemnează etc trebuie să fie parte a unei reforme autentice şi nu decizii bazate pe emoţii şi simpatii politice. Şi a doua întrebare… cine va organiza în aşa circumstanţe de fapt şi de drept alegerile locale generale din 20 octombrie 2019?”, se întreabă Pavel Postica. Potrivit noilor modificări operate ieri de către deputaţii ACUM şi PSRM, Membrii Comisiei Electorale Centrale vor putea fi demiși doar cu votul deputaților. Până acum, demiterea membrilor CEC trecea prin Curtea Supremă de Justiție. 

  №6.INTRO COMENTARII EXPERTI DEMITERI CEC (TVC RO) INTRO Proiectul de lege adoptat marți în Parlament de către deputații ACUM-PSRM, potrivit căruia membrii Comisiei Electorale Centrale vor fi demiși de Parlament și nu de Curtea Supremă de Justiție, cum a fost până în prezent, contravine Codului bunelor practici în materie electorală, elaborat de Comisia de la Veneţia. Declarația aparține deputatului democrat Sergiu Sîrbu. Totodată, experții în domeniu cataloghează acest proiect drept "un atentat inamovibilitate".   Potrivit deputatului PDM,Sergiu Sîrbu, prin acest ”amendament” se anihilează independența CEC, fapt susținut și de experții în domeniu. Mai mult, expertul în drept constituțional, Teo Cârnaț spune că nu ar exista temei juridic în baza căruia membrii CEC ar urma să fie demiși de Parlament. Analistul politic Vitalie Nichituș spune că mai îngrijorătoare este rapiditatea cu care se fac aceste modificări și numiri în funcțiile importante în stat a persoanelor loiale partidelor de la guvernare. Amintim că membrii Comisiei Electorale Centrale vor putea fi demiși doar cu votul deputaților. Pe de altă parte, potrivit documentului elaborat de Comisia europeană pentru Democraţie prin Drept, organele care numesc membrii comisiilor electorale nu trebuie să aibă posibilitatea de a-i demite din funcţie. Până în prezent, demiterea membrilor CEC trecea prin Curtea Supremă de Justiție. Comisia Electorală Centrală este constituită din 9 membri: un membru este desemnat de către Preşedintele Republicii Moldova, ceilalţi 8 membri sunt desemnaţi de către Parlament. 

  №8.INTRO PARLAMENT SIS AGENDA INTRO "Coaliția de guvernare pseudo-proeuropeană nu este chiar atât de europeană și nu este chiar atât de bucuroasă că are o opoziție în Parlament". Declarația aparține deputatului PDM, vicepreședintelui democrat Vladimir Cebotari, care susține că actuala guvernare formată din PSRM și ACUM nu vrea să asculte o altă opinie, or, anume Forumul legislativ ar trebui să fie locul de dezbateri ale celor mai importante proiecte. În acest context, Cebotari condamnă faptul că PDM a făcut cunoștință în ultimul moment cu agenda finală a ședinței Parlamentului din 18 iunie.   Deputații Partidului Democrat, care susțin că fracțiunea din care fac parte va ocupa, în continuare, locul unei opoziții constructive în Parlament, declară că sunt indignați de comportamentul actualei guvernări PSRM - ACUM. Astfel, proiectele de acte normative discutate în plen nu au fost trecute prin comisiile de specialitate în modul corespunzător. Amintim că pe parcursul zilei de ieri, deputații au votat mai multe proiecte de legi, printre care trecerea SPPS și SIS în subordinea președintelui Republicii Moldova. Inițiativele legislative, care presupun revenirea unor prerogative ale Președinției asupra instituților, au fost criticate de democrați, care spun că SIS-ul riscă să devină o filială a serviciilor secrete ale unui stat străin. 

  №10.SINCR+  IOHANES HAHN CHISINAU (TVC RO)  Programul de asistență macrofinanciară al Uniunii Europene pentru Republica Moldova ar urma să fie reluat, începând cu această toamnă. Anunțul a fost făcut de către comisarul pentru politică de extindere și vecinătate, Johannes Hahn, după întâlnirea pe care a avut-o cu premierul Maia Sandu. SINCR+  Hahn a mai subliniat că dacă reformele din R. Moldova vor continua în același ritm, susținerea financiară pentru țara noastră ar putea chiar să crească. 

  №11.INTRO CEC FINANTARE PARTIDE (TVC RO) INTRO Comisia Electorală Centrală a făcut modificări în Regulamentul privind finanțarea activității partidelor. Astfel, limita pentru cei care vor dori să doneze bani gheață partidelor va fi de 3 salarii medii pe economie. Membrii CEC au mai decis ca în rapoartele financiare ale formațiunilor politice să nu mai fie indicat locul de muncă al donatorului, ceea ce l-a nemulțumit pe unul din membrii CEC.   Membrul Comisiei Electorale Centrale, Sergiu Gurduza s-a abținut de la vot, fiind nemulțumit de faptul că nu se va indica unde muncesc donatorii partidelor. Acesta susține că dacă în informația conținută în rapoartele anuale ale partidelor politice privind cheltuielile și veniturile, nu este publicat locul de muncă al donatorilor, toată această raportare își pierde sensul. Astfel, spune membrul CEC, sunt aprobate norme bune, însă este scăpat din vedere cel mai important element. Totodată, membrii CEC au propus introducerea în regulament a unor anexe noi. O anexă se referă la raportul operativ lunar privind efectivul de personal din staful partidului, iar o altă anexă se referă la bunurile imobile pe care le deține partidul. Modificarea regulamentului privind finanțarea activității partidelor politice a fost propusă în vederea majorării gradului de transparență a procesului de finanțare. 

  №14.INTRO RAVAGII PLOAIE TARA INTRO Precipitațiile abundente care au avut loc ieri, dar și în această noapte, au afectat mai multe localități din țară. Ploile au deteriorat drumuri și au distrus plantații agricole. Mai multe familii au rămas fără acoperiș deasupra capului.   Potrivit Inspectoratului General pentru Situaţii de Urgenţă precipitaţiile înregistrate pe teritoriul ţării în perioada 17 -18 iunie au deteriorat 0,8 km de drum local din oraşul Teleneşti, iar în localitatea Mândrești, ploile au distrus 30 ha de floarea soarelui. Precipitaţiile puternice au distrus alte 7 km de drum din localitatea Coşcodeni, raionului Sângerei, iar în localitatea Prepeliţa, ploaia a deteriorat 60 de foi de ardezie şi 90 metri pătraţi de ţiglă de pe acoperişurile unui depozit şi al unui magazin. În urma ploii torențiale, dar și a vântului, au avut de suferit și locuitorii unui bloc de locuit din oraşul Criuleni. Aici au fost distruse 120 foi de ardezie şi 7 metri cubi de cherestea. Comisiile pentru situaţii excepţionale lucrează în teritoriu pentru estimarea prejudiciilor înregistrate. 

  №16. COD GALBEN  Meteorologii au emis astăzi un nou Cod Galben de instabilitate atmosferică. Potrivit lor, se prevăd descărcări electrice, izolat averse puternice cu grindină și vijelie, în rafale de până la 15-20 m/s”.  Avertizarea va fi valabilă până la ora 24:00. Astfel, Centrul Hidrologic avertizează că este posibilă creșterea locală a nivelului apei în râurile mici, cu jumătate de metru și un metru, precum și formarea scurgerilor intensive pe pante cu risc de subinundații locale. Administrația Publică Locală, agenţii economici, în subordinea cărora se află lacuri de acumulare, sunt avertizați să atragă atenţie la starea barajelor, podurilor și a căilor de evacuare a apei. 

  №17.ZASTAVKA CTV NOVOSTI KISHINIOVA RO BETA 

  №18.INTRO DRUMURI DUPA PLOAIE(TVC RO) INTRO Ploaia torențială de aseară a făcut iarăși potop pe străzile capitalei. Apa a spălat asfaltul și a lăsat în urma ei un număr catastrofal de gropi, care se pare că nu vor fi reparate prea curând.   Bucăți de asfalt, pietre împrăștiate și cratere cu adâncimi de zeci de centimetri, asta puteai vedea astăzi de-a lungul șoselei Muncești, dar și în intersecțiile acestei străzi din capitală. Gropile au răsărit aproape una lângă alta, iar din această cauză șoferii practic nici nu se puteau feri de ele. Și strada Otovasca a ajuns într-un hal fără de hal. Deși această a fost recent reparată de către municipalitate, asfaltul turnat a început să cedeze, iar în mijlocul străzii s-a format un crater uriaș, de peste un metru adâncime. Deși era ora amiezii, nimeni din muncitori nu executau lucrări de reparație, iar o parte din porțiunea de drum cu pricina a fost închisă. Din această cauză, șoferii erau nevoiți să-și continuie drumul urcând pe trotuar. Înfuriați, conducătorii auto spun că nu știu cui să se mai plângă de dezastrul care apare peste noapte pe drumurile din capitală. Aceștia susțin că atât municipalitatea, cât și cei de la conducere par a fi orbi la problemele cetățenilor și știu doar să se laude pe rețelele de socializare cu cârpiturile pe care le fac. Dezastru pe strada Armenească, dar și pe alte străzi ale capitalei. Se pare că în următoarele zile situația va deveni și mai gravă deoarece, până la sfârșit de săptămână, meteorologii au emis averse cu descărcări electrice. Precizăm că, este o tradiție deja ca după fiecare ploaie capitala să arate ca după război. Autoritățile municipale, nu se arată prea deranjate de acest lucru, spun orășenii, iar de fiecare dată efectuează lucrări de reparație a drumurilor până la următoarea ploaie. 

  №21. Traficul rutier  În perioada 18 iunie – 21 iulie 2019, va fi suspendat traficul rutier pe str. 31 August 1989, în perimetrul str. Ciuflea și str. Lev Tolstoi.  Măsura este luată în contextul desfășurării lucrărilor de reabilitare a rețelelor inginerești din zona istorică a orașului. În acest context, conducătorii auto sunt îndemnaţi să respecte semnalizarea rutieră temporară sau să ocolească zona respectivă. 

  №22.ZASTAVKA CTV NOVOSTI KISHINIOVA RO BETA 

  №23.INTRO NAVA RETINUTA INTRO O navă sub pavilionul Republicii Moldova, care transporta 10 tone de droguri, a fost arestată de către autoritățile spaniole. Nava comercială „ELG” a fost reținută, luni la ora 13:00, în apropiere de orașul spaniol Cartagena.   Opt membri ai echipajului, toți cetățeni ucraineni, au fost arestați în urma unei anchete desfășurate de autoritățile italiene, franceze și turce, precum și de Centrul de Informații pentru Combaterea Terorismului și a Criminalității Organizate și Centrul de Coordonare a Luptei Antidrog din Marea Mediterană. Drogurile erau ambalate în 350 de pachete de mari dimensiuni şi ascunse în interiorul navei. Potrivit autorităților spaniole, ancheta a început în urmă cu șase luni, când activitatea acestei nave a devenit suspectă organelor de supraveghere vamală. Acesta este al doilea incident cu o navă sub pavilion moldovenesc, reţinută de autorităţile spaniole, care transportă droguri. AMBIANTA DE AICI 

  №25.INTRO_ALERTĂ ÎN FRANȚA FLUVIU INTRO Asociaţia franceză însărcinată cu controlul radioactivităţii, ACRO, a anunţat o contaminare radioactivă anormal de ridicată a fluviului Loara „în avalul a 5 centrale nucleare”, relatează AFP.   Prezenţa tritiului - un izotop greu radioactiv al hidrogenului - ”este aproape sistematică, atât în fluviu, cât şi în apele de consum. În ianuarie 2019, concentraţia în apa Loarei a atins 310 de becquereli pe litru”, alertează Laboratorul de la Hérouville-Saint-Clair. Mai multe organizaţii au decis să alerteze autorităţile în acest caz şi să le solicite să ia măsuri. Potrivit Institutului francez de Radioprotecţie şi Siguranţă Nucleară, „Codul Sănătăţii Publice stabileşte o referinţă de 100 de becquereli pe litru în cazul tritiului, care nu reprezintă o limită sanitară, ci un prag care, atunci când este depăşit, antrenează o investigaţie complementară în vederea caracterizării radioactivităţii apei”. Serviciul de comunicare al Autorităţii pentru Siguranţă Nucleară a răspuns că „va efectua investigaţii cu scopul de a găsi originea acestui nivel detectat” şi „va reexamina registrele lunare ale evacuărilor centralelor din regiunea respectivă”. De asemenea, instituţia a anunţat că nu există un risc la adresa mediului înconjurător sau a publicului în acest moment. VIDEO IMAGINI 

  №27.INTRO_GROENLANDA INTRO Este cea mai comentată fotografie de pe planetă în ultimele 24 de ore. A fost făcută în Groenlanda şi ne arată o sanie trasă de câini. Doar că atelajul şi câinii par că plutesc pe apă. De fapt, alunecă în continuare pe gheaţa care se topește. Fotografia a fost făcuta de un meteorolog danez.   Mai mulţi câini par să păşească pe apă în timp ce trag o sanie de-a lungul unei mări de gheaţă topită din nord-vestul Groenlandei într-o fotografie publicată de o echipă de climatologi danezi. Imaginea a fost surprinsă la 13 iunie, de un specialist în climatologie de la Institutul de Meteorologie din Danemarca, Steffen Olsen, în timp ce echipa sa efectua o misiune de recuperare a echipamentelor ştiinţifice amplasate în regiunile îngheţate din Golful Inglefield. Specialiştii au folosit imagini satelitare pentru planificarea călătoriei, însă în momentul în care câin ii de sanie au ajuns în regiune s-a constatat că stratul de gheaţă era acoperit de un lac de mică adâncime. Fotografia, a fost distribuită de Rasmus Tonboe, de la Institutul de Meteorologie din Danemarca. „Topirea rapidă şi stratul de gheaţă cu permeabilitate redusă, dar şi câteva fisuri, fac ca apa topită să se menţină deasupra”, a notat el pe Twitter. În anul 2012, Groenlanda s-a confruntat cu cel mai important fenomen de topire. În luna iulie, timp de patru zile, 97% din suprafaţa acoperită cu gheaţă prezenta o topire a gheţii de la suprafaţă. Dincolo de disputele politice legate de încălzirea globală, Groenlanda rămâne un barometru care spune un singur lucru: planeta suferă, se încălzeşte, iar oamenii nu sunt feriţi de efectele topirii accelerate. Potrivit specialiştilor, gheaţa topită din Groenlanda a devenit principala sursă a creşterii nivelului oceanului planetar. Tot ei spun că noi, oamenii, suntem principala cauză, şi tot noi putem opri degradarea planetei, dacă vrem. AMBIANȚĂ DE FINAL FOTOGRAFIE (IMAGINE VIDEO 

  №32.INTRO PROMO LEX ORHEI (TVC RO) INTRO Orheiul și Cahulul sunt localitățile cu cel mai ridicat nivel al transparenței achizițiilor publice, publicate pe paginile web. Informația se conține în cel de-al 4-lea raport cu privire la transparența activității administrației publice locale de nivelul II, realizat de Asociația Promo-LEX.   Potrivit raportului Asociației ”Promo-Lex”, rata de publicare a anunțurilor și a deciziilor atât ale administrației publice locale de nivelul II cât și ale UTA Gagauzia, pe pagina web a acestora, în cea de–a doua jumătate a anului 2018 a înregistrat un regres, comparativ cu semestrul I al aceluiași an, se arată într-un raport al Asociației ”Promo-Lex”. Totuși, potrivit rezultatelor, Orhei, Bălți și Cahul sunt localitățile cu cel mai ridicat nivel al transparenței achizițiilor publice, publicate pe paginile web. De cealaltă parte, mai puțin transparente la acest capitol se enumeră: Ocnița, Cimișlia, Cantemir, Dondușeni. Dintre cele 35 de autorități locale, 28 și-au publicat bugetul pe pagina web. Potrivit analiștilor Promo-LEX, „dacă nu avem o transparență, nu știm ce se întâmplă cu finanțele”. Cel de-al 4-lea raport, a fost realizat în cadrul programului “Democrație, responsabilitate și transparență”, implementat în perioada 2016- 2019. 

  №34.INTRO REȚINERI INTRO Rețineri ca în filme pe o stradă din capitală. Patru indivizi, bănuiți de huliganism și omorul unui bărbat de 39 de ani, de la Nisporeni, au fost reținuți și încătușați ieri de către oamenii legii. Crima ar fi avut loc pe 25 mai curent.   Indivizii au fost reținuți cu suportul angajaților Brigăzii de poliție cu destinație specială ”Fulger”. Potrivit unui comunicat al Inspectoratului General de Poliție, imediat după comiterea infracțiunii a fost identificat și reținut un bărbat de 24 de ani, domiciliat de asemenea în Nisporeni, de la acesta fiind ridicată arma din care au fost efectuate împușcăturile în direcția victimei. În cadrul acțiunilor întreprinse, s-a stabilit implicarea la comiterea infracțiunii a încă patru persoane, cu vârstele cuprinse între 21 și 38 de ani, care s-au eschivat de organul de urmărire penală, ascunzându-se pe teritoriul municipiului Chișinău”. Potrivit Poliției, în cadrul acțiunilor de reținere și percheziție la aceste persoane au fost depistate și ridicate mai multe arme și muniții, legalitatea deținerii cărora la moment este verificată. Dacă le va fi demonstrată vinovăția, suspecții riscă până la 20 de ani de închisoare sau detenție pe viață, iar pentru săvârșirea huliganismului agravat, închisoare de până la șapte ani. 

  №36.INTRO: ACCIDENT NOCTURN TVC RO INTRO Accident la miezul nopții în capitală. După câteva manevre neregulamentare o șoferiță a ajuns cu mașina în panoul de prețuri a unei stații peco de pe strada Mihai Viteazu. Martorii spun că femeia abia se ținea pe picioare.  : Accidentul a avut loc aseară în jurul orei 24. La fața locului au ajuns câteva echipaje ale poliției, dar și medicii de la ambulanță. Martorii spun că s-a auzit o bubuitură puternică în momentul când șoferița a ajuns în panoul benzinăriei. Până la impact, se pare că femeia a făcut câteva manevre ciudate, aceasta a trecut peste câteva borduri, reușind să rupă de la rădăcină câțiva copaci. ”Am văzut cum automobilul Toyota culoarea albă se deplasa așa, sărea bordurile, sărea tranșeele pe aici. Mi s-a părut că poate pe gazon se joacă cu adrenalina. Și la un moment am văzut cum automobilul de la copacii ăștia rupți cu viteză excesivă s-a înfipt drept în panou de la Luckoil. || Când am văzut buhnitura era foarte mult fum și am trecut drumul și am deschis ușa la doamnă și am văzut că era o domnișoară la volan. ” Mașina a fost avariată grav, femeia din fericire, nu a fost rănită. Martorii spun că șoferița era în stare avansată de ebrietate, motiv pentru care medicii de la ambulanță au așteptat zeci de minute până ca aceasta să iasă din mașină. Pe de altă parte, potrivit ofițerului de presă al IGP, Natalia Stati, vizual, șoferița în vârstă de 46 de ani nu părea să fie în stare de ebrietate. Aceasta, însă era în stare de șoc și avea un comportament ieșit din comun. Șoferiței i-au fost prelevate probele biologice pentru a se stabili dacă se afla sau nu în stare de ebrietate alcoolică sau sub influența altor substanțe psihotrope. Femeia riscă 6 puncte de penalizare și o amendă de 1500 de lei. Cazul este cercetat de oamenii legii. 

  №39.INTRPO SERIALUL GORCEAKOVA INTRO Filmările primului serial detectiv moldovenesc ”Anchetatorul Gorceakova” continuă. În rolurile principale se filmează cei mai cunoscuți actori din Rusia, Ucraina și Moldova. Eroii sunt în toiul filmărilor și își doresc să încânte telespectatorii cu episoade noi. 

  №41.BETA SERIALUL GORCEACOVA BETA Acțiunile serialului TV "Anchetatorul Gorceakova" au loc în Moldova. În rolurile principale sunt actori populari cum ar fi: Nastea Zadorojnaia, Anton Batîriov, Oleg Korkushco, Igor Kistol și alții. Nastea Zadorojnaia, actrița care a interpretat rolul eroinei principale - colaboratorul Departamentului Omucideri, va fi mâine, în exclusivitate, invitata Emisiunii ”Bună Dimineața, Moldova!”, difuzată la Televiziunea Centrală. Vedeta va fi protagonista unor provocări inedite din partea colegilor noștri, legate de tradițiile moldovenești. Iar cine dorește să afle mai multe detalii despre viața personală a actriței sau care sunt ocupațiile și bucatele ei preferate, să fie cu ochii pe Emisiunea Bună Dimimneața, Moldova, mâine dimineață la 07:00, doar la Televiziunea Centrală. Amintim că serialul „Anchetatorul Gorceakova” este o producție comună a Televiziunii Centrale și a centrului de producție din Ucraina „Kievtelefilm”. Serialul a demarat pe data de 21 februarie. În peliculă sunt abordate subiecte existențiale: problema conflictului dintre generații, a iubirii și trădării sau lupta pentru dreptate. 

  №42.INTRO FOTBAL DE CURTE INTRO Vara este timpul vacanțelor, caniculei și plecărilor la mare. Este perioada când majoritatea copiilor de vârstă școlară sunt pe cont propriu și nu prea au activități. Cum să ocupe școlarii și cum să le redirecționeze energia corect și cu folos s-au gândit niște activiști din capitală. Detalii în următorul reportaj.   Adesea, vara, școlarii sunt lăsați de capul lor. Și asta pentru că nu toți părinții au ocazia să plece în vacanță și nu toți copiii au bunici. Or, un copil care nu are ocupație este ca o bombă cu ceas. Găsirea unei activități interesante, utile și benefice pentru copil devine, în acest caz, o prioritate pentru părinți. Așadar, una dintre cele mai eficiente și sănătoase modalități de ocupație pentru ei este, desigur, sportul. În această curte din centrul capitalei, pe strada Academiei, pe unul din cele 5 terenuri noi de sport, care au fost construite ca parte a programului municipal, deja de câteva săptămâni au loc antrenamente de fotbal. Și da, nu e suficientă doar construcția terenului, cel mai important este ca acesta să fie folosit conform destinației. Această sarcină nobilă și-au asumat-o niște activiști ai capitalei. Ei oferă tuturor copiilor, de toate vârstele și din toate păturile sociale o oportunitate - oportunitatea de a alege antrenamentele de fotbal în locul jocurilor la calculator, a alcoolului și țigărilor. Inițiativa s-a bucurat de un mare succes, iar acum până la cincizeci de copii, mici și mari, băieți și fete, din diferite curți din apropiere, vin aici pentru a practica sportul. Ca să nu fie doar o simplă distracție pentru școlari, a fost luată decizia de a invita antrenori profesioniști, care să instruiască copiii. Fiind susținută de Federația Moldovenească de Fotbal, inițiativa activiștilor publici a dat naștere unui alt proiect - cel de pregătire și desfășurare a Cupei Fotbalului de Curte. Așadar, toți copiii din toate sectoarele capitalei, care vor juca fotbal și se vor antrena pe aceste terenuri speciale, vor avea ocazia să formeze echipe sectoriale și mai apoi să participe în cadrul Turneului Fotbalului de Curte. 

  №45.La revedere INTRO Rămâneți cu Televiziunea Centrală, urmează Prognoza Meteo. Mai multe info găsiți pe siteul tvc.md dar și pe Rețelele de socializare ale Televiziunii Centrale. Eu Sunt DG și vă mulțumesc pentru atenție! O seară liniștită în continuare! La Revedere! 

  №46.METEO TVC RO BETA Vremea își continuă caracterul instabil. Vor fi ploi în toată țara și temperaturi înalte. Mâine la Chișinău sunt prognozate 32 de grade, la Briceni 29, iar la Bălți 31 de grade celsius. La Soroca vor fi 30 de grade, la Florești și Leușeni cu un grad mai mult. Maxime de 32 de grade vor fi la Orhei și Dubăsari, la Ungheni 31. La Tiraspol vor fi 32 de grade, în sud, la Comrat și Cahul sunt prognozate 30 de grade celsius. Urmează prognoza pentru alte capitale. Sunt posibile ploi la București cu 29 de grade în termometre. La Kiev și Moscova 29 și respectiv 30 de grade. Precipitații sunt așteptate la Londra și Paris, cu maxime de 18 și respective 20 de grade. La Madrid soare din plin și 27 de grade. Cel mai cald va fi în capitala Republicii Italiene, Roma, 31 de grade. La Berlin și Atena vor fi 28 și respectiv 29 de grade celsius. 

  



