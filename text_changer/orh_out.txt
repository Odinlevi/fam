  №2.Salut INTRO Doamnelor, domnilor, bună seara, bine v-am regăsit la știri! Pentru început să urmărim care sunt cele mai importante subiecte ale zilei! 

  №3.Headuri BETA 1) Din 2017 și până acum șeful statului Igor Dodon a efectuat peste hotarele țării 37 de vizite oficiale și de lucru. Cât au costat deplasările și unde au avut loc, vă spunem la știri... 2) Caravana bunei dispoziții din partea Partidului Politic ”ȘOR” a ajuns și în satele Holercani, Ciocâlteni, Isacova și Puțintei. Localnicii de aici și-au sărbătorit hramul satului. 3) Încă o surpriză la OrheiLand! Un orășel auto pentru copii va fi amenajat în cel mai mare parc de distracții din țară. Detalii - în buletin. 3) Încă 9 învingători ai tombolei ”Privește și câștigă”, organizată de postul nostru de televiziune șiau ridicat astăzi premiile bănești. Rămâneți aproape pentru a afla când și unde va avea loc extragerea pentru marele premiu - un automobil... 

  №4.INTRO DEPUTATI PRIMUL PARLAMENT (TVC RO) INTRO Deputați din primul Parlament au făcut astăzi un apel public către legislatorii care au fost aleşi la 24 februarie 2019 Să depăşească abordările sterile şi să iniţieze un dialog constructiv. Ei susţin că rezultatele alegerilor parlamentare din 24 februarie 2019 au confirmat voinţa majorităţii populaţiei de a fi parte a marii familii europene, iar alegerile anticipate nu vor schimba structura şi componenţa parlamentului.   Foştii legislatori îi îndeamnă pe actualii membri ai parlamentului să pună capăt stării de incertitudine ce “poate arunca R. Moldova în haos” şi să iniţieze un dialog constructiv în baza Acordului de Asociere cu UE, să constituie o majoritate parlamentară, care să garanteze integrarea R. Moldova în spaţiul Uniunii Europene. se arată în apelul deputaţilor din Primul Parlament. Alegerile parlamentare au avut loc pe data de 24 februarie. În urma acestora, în legislativ au ajuns patru partide: PSRM, PDM, Blocul “ACUM” şi partidul „ŞOR”. 

  №6.INTRO CHELTUIELI DEPLASĂRI DODON (TVC RO) INTRO Pe parcursul anilor 2017-2018 și a primului trimestru din acest an, șeful statului Igor Dodon a efectuat peste hotarele țării 37 de vizite oficiale și de lucru. Acestea au costat în total 2 m il 719 mii 071 de lei și au acoperit cheltuielile de diurnă, locațiune și transport. Informația au fost publicată de Centrul de Politici și Reforme.   Astfel, doar 13% din acestea au avut drept destinație un stat din Uniunea Europeană, iar 46% din deplasări au fost efectuate în același stat: Federația Rusă. Informația au fost publicată de Centrul de Politici și Reforme. De asemenea, în document mai este specificat că suma alocațiilor bugetare destinate cheltuielilor aferente deplasărilor președintelui și ale delegațiilor însoțitoare din cadrul Aparatului Președintelui RM, care includ cheltuielile pentru diurnă, locațiune și transport constituie în 2017 peste un milion de lei, în 2018 – 1 325 958 de lei, iar în acest an 257 634 de lei. 

  №8.INTRO PPDA FĂLESTI PLECARI (ORHEI TV) INTRO Peste 20 de persoane, membri și fruntași ai organizației teritoriale a ”Partidului Demnitate și Adevăr” din raionul Fălești au părăsit recent formațiunea condusă de fostul procuror din perioada regimului comunist, Andrei Năstase. Plecările au început încă acum o lună, după ce a fost schimbat liderul organizației teritoriale Fălești a PPDA.   Potrivit actual.md, la sfârșitul lunii aprilie, secretarul general al partidului lui Năstase, Chiril Moțpan, împreună cu deputata Inga Grigoriu au organizat o ședință a biroului local al PPDA dinВЫПУСК «Stiri Orhei TV RO 19:00 28 Mai» Fălești, la care au participat și „persoane aduse din stradă”, care au votat pentru schimbarea președintelui organizației teritoriale. Astfel, cu 16 voturi ”pentru” și 7 ”contra”, în calitate de președinte al organizației teritoriale, în locul lui Grigore Pescaru, a fost ales fostul candidat la parlamentare pe listele blocului ACUM, Vasili Tataru. Alegerea s-ar fi produs cu încălcarea prevederilor statutare ale PPDA, deoarece cei 16 care au votat pentru Tataru nu erau membri ai PPDA la acel moment, primind carnetele de partid după votare. Ca urmare a acestei votări frauduloase, 21 de membri ai PPDA au anunțat părăsirea partidului lui Năstase. Cei supărați de modul în care stau lucrurile în PPDA acuză conducerea formațiunii că are un comportament batjocoritor față de membrii și activiștii din teritoriu, iar deciziile se iau arbitrar, fără a consulta membrii PPDA. Recent, o situație similară a avut loc la Soroca, unde partidul lui Năstase a fost părăsit de întreg biroul organizației teritoriale din raion. Din informațiile sursei citate, nemulțumiri de acest gen sunt și în alte raioane, inclusiv în Ungheni, unde mai mulți fruntași se pregătesc să "se lase" de PPDA. 

  №10.OFF SORA LUI PLATON CONDAMNATA (TVC RO) OFF Sora controversatului om de afaceri Veaceslav Platon ar fi fost reținută la Moscova, în urma unei decizii luate de Judecătoria raionului Tverskoy. OFF Potrivit ediției Komersant, Elena Platon este acuzată că ar fi organizat o schemă de transferare în străinătate a banilor din băncile rusești. Presa rusă mai scrie că ar fi vorba de zeci de miliarde de dolari, iar ancheta se desfășoară atât în Federația Rusă, cât și în Moldova. Veaceslav Platon a fost condamnat la 18 ani de închisoare într-un dosar de escrocherie și spălare de bani. Acesta este învinuit că ar fi obținut, prin scheme ilegale, aproximativ 1 miliard de lei de la Banca de Economii a Moldovei. 

  №12.INTRO DIGUL DE LA CROCMAZ (TVC RO) INTROВЫПУСК «Stiri Orhei TV RO 19:00 28 Mai» Peste 300 de salvatori şi 65 unităţi de tehnică au muncit şi astăzi pentru a întări digul din apropierea localităţii Crocmaz din raionul Ștefan-Vodă, unde există pericolul revărsării râului Nistru. Potrivit datelor Inspectoratului General pentru Situații de Urgență, pe parcursul zilei de ieri, salvatorii în comun cu reprezentanții instituțiilor guvernamentale desconcentrate în teritoriu, au continuat fortificarea digului, potrivit planului prestabilit. Astfel, situația de risc de inundații este ținută sub control.   Lucrătorii Administrației de Stat a Drumurilor au efectuat lucrări de întărire a digului cu argilă și prundiș pe o lungime de circa 760 m. Angajații administrației publice locale în comun cu localnicii au instalat circa 80 m de dig din saci cu nisip la marginea gospodăriilor, pentru a le proteja. De asemenea, angajații IGSU, carabinierii și ostașii au instalat peste 13 mii de saci cu nisip pe o distanţă de 2 km. Ion Gore, șofer de meserie, a venit tocmai din al capăt al țării pentru a da oamenilor aflați în dificultate, o mână de ajutor. Muncitorii și-au instalat corturi în apropiere de malul râului, pentru a interveni în orice situație, iar pentru a fi în formă, au parte și de o masă pe cinste, pregătită zilnic, la fel, în aer liber. Potrivit ultimelor date furnizate pentru postul nostru de televiziune, nivelul apei în Nistru s-a ridicat pe alocuri, în această noapte cu 20 de cm. Totodată, responsabilii spun că, potrivit informațiilor de la nodul hidrotehnic de la Novodnestrovsk, volumul apei evacuate s-a micșorat cu 170 de metri cubi pe secundă. La data de 24 mai, la solicitarea premierului Pavel Filip a fost activată o celulă de criză cu implicarea instituţiilor de resort pentru prevenirea inundaţiilor pe râul Nistru şi Prut. 

  №15.off + sincron ACCIDENT CĂUȘENI OFF Tragedie în satul Opaci, raionul Căușeni. Un tânăr de 18 ani a murit, iar o minoră de 16 ani a ajuns în stare gravă la spital, după ce motocicleta cu care se deplasau s-a izbit violent de un pilon de electricitate. Accidentul a avut loc ieri seara în jurul orei 21:40. SINCRON +OFF Potrivit poliției, tânărul nu avea permis de conducere, iar motocicleta nu era înmatriculată. Preliminar, se presupune că băiatul era în stare avansată de ebrietate. Potrivit medicilor, fata de 16 ani, ce se afla pe motocicletă, rămâne în secția de reanimare. Poliție investighează cazul. 

  №17.INTRO CÂMPURI STEPAN INTRO În raionul Orhei se așteaptă o roadă foarte bogată de cereale. În comparație cu anul trecut, anul acesta a plouat la timp, în unele regiuni chiar fiind inundate mai multe câmpuri. Cu toate acestea, pierderile au fost neînsemnate, iar agricultorii așteaptă cu nerăbdare strânsul roadei.   Pe câmpuri lucrările sunt în toi, se pun erbicide împotriva buruienilor și se adaugă îngrășeminte pentru a avea o roadă cât mai bogată. Agricultorii spun că anul acesta au avut noroc, pentru că ploile au început exact după ce au semănat. În raionul Orhei, pe lângă culturile tradiționale au fost semănate și soiuri mai deosebite. Printre acestea putem întâlni secara, înălțimea căreia este de peste un metru sau grâul sălbatic, unВЫПУСК «Stiri Orhei TV RO 19:00 28 Mai» strămoș al grâului pe care îl știm noi astăzi. Aceste culturi se cresc doar cu îngrășăminte naturale și fară niciun fel de chimicale. De exemplu, anul trecut în locul grâului a fost sădit muștar. Plantele de muștar sunt foarte bogate în azot și este un înlocuitor perfect al îngrășămintelor pe bază de azot. Prin urmare, chiar și grâul sălbatic, asupra căruia n-au lucrat selecționerii, dă aproape aceeași roadă ca și urmașul său, selectat genetic. Faptul că anul acesta se așteaptă o roadă mai bogată de cereale se datorează nu doar creșterii de 20-30 la sută a productivității, dar și faptului că s-a sădit și o suprafață mai mare. Astfel, în acest an, în raionul Orhei s-au sădit cu o mie de hectare mai mult grâu, cu 500 de hectare mai multă floarea soarelui și cu 1,5 mii de hectare mai mult porumb. Cu toate acestea, cei de la direcția agricultură spun că este o tendință nu chiar bună pentru că se micșorează suprafața cultivată cu legume. Au probleme și pomicultorii, anul trecut a fost un preț foarte scăzut la fructe, iar anul acesta se așteaptă o roadă mult mai scăzută. Mihail Gașper spune că se așteaptă o roadă bogată de caise, însă mere și prune vor fi puține. Din cauza primăverii reci, polenizarea nu a avut loc la timp. Pe lângă asta, nici ploile din ultima vreme n-au fost binevenite pentru fructe. În concluzie, roada de mere va fi mai mică, în schimb, fructele vor fi mai mari și mai frumoase. Pe de altă parte, ploile au fost foarte benefice pentru culturile de câmp, chiar dacă nu s-a trecut și în cazul lor fără pierderi. Șuvoaiele de apă au inundat circa 100 de hectare de semănături. Pierderile, însă, sunt neînsemnate pe lângă așteptările mari de la roada de anul acesta. 

  №19.INTRO: FLUTURI AGRICULTORI TVC RO INTRO Invazie de fluturi în Moldova. Imaginea ar fi splendidă dacă n-ar fi vorba despre o insectă dăunătoare culturilor agricole. Fluturii de Scăieți, stiințific - Vanessa Cardui, fac în acestă perioadă un popas în Moldova, din calea lor dinspre Africa spre Europa. Numărul lor este foarte mare în acest an, iar asta poate provoca daune considerabile agriculturii.   Alexei a întâlnit fluturii periculoși pe toate cele 10 terenuri ale gospodăriei sale. Spune că totul în jur era acoperit de nuanțe negre-galbene, venite de la aripile insectei cu pricina. Fluturele în sine nu este periculos, deoarece se hrănește, la fel ca alții, cu nectar. Pericolul vine din partea omizilor. SINCRON: ALEXEI IVANOV, director companie agricolă Traducere: ”Este un dăunător rar întâlnit la noi. De obicei mănâncă multe culturi, de la copacii din pădure la legume. Noi ne-am speriat de numărul foarte mare al fluturilor care au apărut în acest an. Cel mai mare pericol îl reprezintă omida care apare din ouăle sale.” Omizile sunt agresive în perioada de dezvoltare, ele sunt periculoase pentru culturile de legume, soia, fasole și floarea-soarelui. Ele consumă peste 300 de specii de culturi. Agenția Națională pentru Siguranța Alimentelor îndeamnă agricultorii să lupte cu Fluturii de Scăieți, dacă larvele lor vor fi depistate pe câmpuri. SINCRON: EVGHENIA TULGARA, inspector superior ANSA Traducere: ”Agenții economici au depistat-o mai mult pe terenurile de rapiță. Într-un număr foarte mare, ca niște nori, pentru că ei zboară în grupuri. În condițiile climaterice ale Moldovei se pot înmulți până la 3 generații, în luna iunie se așteaptă prima generație. Mănâncă foarte mult, în funcție de climă.” Cei drept, condițiile climaterice sunt mai mult de partea agricultorilor. Fluturii de Scăieți iubesc să- și depună ouăle la temperaturi ridicate, dar în perioada când insectele au ajuns, Moldova era traversată de un front de aer rece. Asta dă speranță agricultorilor că pericolul nu este într-atât de mare. 

  №22.INTRO RUJEOLA INTRO Patru cazuri suspecte de rujeolă au fost înregistrate la Drochia de specialiștii Agenției Naționale pentru Sănătate Publică. Printre bolnavi sunt şi 3 minori, copiii nefiind vaccinați.   Potrivit Agenției Naționale pentru Sănătate Publică tinerii sunt parte a comunităţii rome şi au participat la o nuntă. Cei patru, printre care şi mirele în vârstă de 17 ani, sunt internaţi în spitalul din Drochia cu simptome specifice de rujeolă. Primul ar fi contactat boala chiar mirele. Acum, specialiștii aşteaptă testele de laborator pentru a confirma prezenţa virusului. Conform datelor Agenției Naționale pentru Sănătate Publică, numărul cazurilor de rujeolă înregistrate în R. Moldova a ajuns la 363, dintre care 341 în 2018. O creștere semnificativă a numărului de îmbolnăviri a fost atestată în luna august 2018, fiind înregistrate 239 de cazuri confirmate. Medicii epidemiologi reamintesc populaţiei că rujeola este o maladie extrem de contagioasă şi se răspândește rapid. Primul semn al infecţiei este febra înaltă, care se menține 1-7 zile. Erupţiile generalizate apar după 3-4 zile de la debutul febrei. Pneumonia este cauza cea mai frecventă de deces în rujeolă. Rujeola poate fi prevenită doar prin vaccinare. Vaccinarea este gratuită pentru toate persoanele eligibile de a fi vaccinate. 

  №25.intro GALA OLIMPICILOR INTRO Cei mai buni elevi și liceeni din raionul Orhei s-au adunat astăzi la ”Gala Olimpicilor”. Laureați au fost elevii ce s-au învrednicit să obțină locuri de frunte la olimpiadele raionale, dar și la cele republicane. Cu ce succese se pot lăuda elevii din Orhei și cum le-a reușit săВЫПУСК «Stiri Orhei TV RO 19:00 28 Mai» atingă asemenea performanțe - aflați în reportajul ce urmează.   Alexandru este elev în clasa a 12-a la Liceul ”Onisifor Ghibu” din Orhei. Pe lângă faptul că a trecut cu brio testul internațional la limba engleză și va avea nota 10 din oficiu la bacalaureat, la această această disciplină, el este premiant la olimpiada republicană de geografie. Elevul ne-a povestit că geografia nu este deloc simplă, precum pare la prima vedere, iar pentru locul 3 la republicană a trebuit să muncească foarte mult. Unul dintre reprezentanții liceului ”Mihail Lomonosov” a fost eleva clasei a 11-a, Anastasia Iațco. Tânăra laureată a venit și ea cu mai multe reușite. Anastasia nu s-a mulțumit doar cu locul întâi la limba engleză, la olimpiada raională, ea a mers mai departe și a urcat pe cea de a doua treaptă a podiumului la olimpiada republicană de limbă română. Unul dintre cei mai deosebiți elevi de la ”Gala Olimpicilor” este Milena Mâțu. Ei i-a reușit o performanță pe care puțini ar putea-o repeta: locul întâi la olimpiada raională de matematică și locul doi la cea de română. Deși sunt două domenii totuși diferite, Milena ne-a spus că îi este greu să aleagă între ele. Șefa Direcției Educație a Consiliului Raional Orhei, Silvia Mustovici, ne-a comunicat că chiar dacă rezultatele sunt îmbucurătoare, munca profesorilor nu se va opri aici și mereu vor tinde spre mai multe premii și locuri de frunte. La cea de-a patra ediție a ”Galei Olimpicilor” au participat 51 de elevi care au luat locul întâi la olimpiadele raionale și 13 premianți la cele republicane. 

  №28.INTRO ADIO GRADINITA (ORHEI TV) INTRO În instituțiile preșcolare din Orhei a început pregătirea pentru balul de absolvire. Iar pentru că se cere a fi o sărbătoare interactivă, interesantă și memorabilă pentru toată viața, copiii pregătesc un adevărat spectacol. În următorul reportajul vorbim despre instituția publică de educație timpurie nr. 4 , "Clopoțel", la care a fost în vizită și echipa noastră de filmare.   Foarte curând, păpușile și mașinuțele din mâinile copiilor vor fi înlocuite cu pixuri și carioci. Îi așteaptă marea vacanță, după care - "prima zi de școală". Momentul este, fără îndoială, unul emoționant și pentru părinții copiilor. Adulții par a fi mai îngrijorați decât înșiși micuții absolvenți. La sfârșitul sărbătorii, copiii au lansat zeci de baloane în aer, ca simbol al viitoarelor descoperiri și deschiderea noilor uși în lumea cunoștințelor. Aмбианца) Alte grupe de absolvenți ai grădiniței "Clopoțel" urmează să-și ia adio de la prima lor instituție de învățământ în luna iunie, iulie și august din această vară. Reamintim că, grădinița nr. 4 din Orhei este una dintre cele șapte instituții preșcolare de învățământ din municipiu, pe care, de rând cu alte grădinițe o așteaptă reparația capitală. După cum a menționat anterior fostul primar de Orhei, în prezent, deputatul Ilan Șor, în acest an se planifică finalizarea modernizării a 50% din toate grădinițele din oraș, iar pentru anul viitor - finalizarea proiectului. 

  №31.ИНТРО HRAM INTRO Ce au în comun satele Holercani, Ciocâlteni, Isacova și Puțintei? Pe lângă faptul că toate aceste localități fac parte din raionul Orhei și din circumscripțiile 18 și 19, unde au câștigat alegerile Ilan Șor și Marina Tauber, mai este și faptul localnicii și-au sărbătorit hramul localității cu susținerea Partidului Politic ”ȘOR”. Fiecare dintre aceste sate a avut parte de o sărbătoare de neuitat.   Caravana bunei dispoziții din partea Partidului Politic ”ȘOR” a ajuns și în satul Holercani. Chiar dacă hramul satului a fost pe 22 mai, de sărbătoarea Sfântului Nicolae, sătenii s-au veselit din plin în weekend. Indiferent de vârstă, fiecare a putut să petreacă pe bunul său plac. Cei mici s-au bucurat de spectacole animate și gustări dulci, iar pentru maturi a răsunat muzica de petrecere, care nu le-a permis să stea pe loc și i-a scos pe toți la dans. De un program de sărbătoare pentru copii din partea Partidului Politic ”ȘOR” au avut parte și micuții din satele Isacova, Puțintei și Ciocâlteni. Localnicii spun că așteaptă cu nerăbdare momentul când satul lor va semăna cu Orheiul. Deputatul Marina Tauber cunoaște problemele satelor din circumscripțiile 18 și 19 nu doar din auzite. Vicepreședintele Partidului Politic ”ȘOR” a declarat că anume prin așa evenimente socio-culturale se leagă o cooperare mai strânsă cu locuitorii celor două circumscripții. Marina Tauber le-a mulțumit tuturor celor prezenți la sărbătoare și i-a încredințat că Partidul Politic ”ȘOR” mereu va fi alături de oamenii simpli și își va îndeplini toate promisiunile făcute în timpul campaniei electorale.ВЫПУСК «Stiri Orhei TV RO 19:00 28 Mai» Pentru buna dispoziție a localnicilor, pe scenă au evoluat pe rând colectivele artistice locale, iar seara a culminat cu un recital al interpretului Ionel Istrati. După lasărea întunericului, cerul a fost luminat de un extraordinar foc de artificii. 

  №33.INTRO SURPRIZA ORHEILAND INTRO Surprizele continuă. Un adevărat orășel auto pentru copii, cu trafic rutier, semafoare, stații PECO, parcări și spălătorii este amenajat în cel mai mare parc de distracții din țară, OrheiLand. Micii vizitatori se vor bucura de noua surpriză începând cu 2 iunie, la o zi după ce va avea loc și marea deschidere a centrului distractiv pentru noul sezon estival. Intrarea și toate atracțiile pentru vizitatori vor fi în continuare gratuite.   Orășelul auto amenajat la OrheiLand va fi dotat cu zeci de mașinuțe și biciclete, destinat picilor între 3 și 5 ani, care vor încerca ce înseamnă șofatul în condiții identice celor din viața reală. Aici, micii vizitatori vor putea explora tot ce ține de domeniul auto. În acest sens, în orășelul auto vor fi improvizate mai multe străzi cu semafoare, un post de poliție, dar și magazine auto. La fel, copiii vor putea beneficia de serviciile unei spălătorii auto, își vor putea alimenta mașinuțele la stațiile PECO și vor putea învăța regulile de circulație rutieră. În orășelul auto vor exista și piste pentru bicicliști, amenajate după toate regulile rutiere. Aceasta nu este însă singura surpriză pentru copii. La OrheiLand va fi amenajat și un orășel special, cu o varietate largă de distracții și ocupații, precum o adevărată școală de meserii, în care cei mici vor avea posibilitatea de a profesa diferite îndeletniciri. În acest sezon, la OrheiLand va fi amenajată și o nouă zonă acvatică, cu noi distracții, precum tobogane moderne, inclusiv pentru amatorii de senzații tari. La fel, aici va fi amplasat și un bazin, iar plaja lacului va fi extinsă. Totodată reamintim că atracția de bază va fi un roller coaster de tip american, care a fost construit în Italia, special pentru OrheiLand, ținând cont de specificulВЫПУСК «Stiri Orhei TV RO 19:00 28 Mai» parcului de distracții. Parcul de distracție OrheiLand se va redeschide la data de 1 iunie. 

  №36.INTRO ULTIMII CASTIGATORI(TVC RO) INTRO Ultimii câștigători din această ediție, care au participat în cadrul tombolei „Privește și Câștigă” difuzat la postul nostru de televiziune și-au ridicat premiile. Oamenii ne-au împărtășit și nouă emoțiile pe care le-au avut atunci când au aflat vestea cea mare. Mai mult, ei spun că așteaptă cu nerăbdare extragerea marelui premiu - automobilul.   Condițiile de participare la tombolă au fost simple. Au urmărit cifrele afișate pe ecran, iar mai apoi au format codul magic și l-au transmis printr-un mesaj. Cei mai norocoși au fost premiați cu sume bănești. Această femeie a venit după premiu împreună cu soțul său tocmai de la Soroca, la fel ca și ceilalți câștigători ea spune că nici nu s-a așteptat că va fi printre cei norocoși. După ce au câștigat premii bănești, câștigătorii au mari speranțe și la marele premiu. Pentru cei care nu au încredere în asemenea concursuri, câștigătorii au avut și un mesaj. Pe data de 1 iunie invităm toți câștigătorii tombolei „Privește și Câștigă” la cel mai mare parc de se înregistreze pentru a putea participa la marea exrtragere a automobilului, care va avea loc în aceeași zi. Amintim că, pe data de 13 ianuarie Semion Purcescu din Orhei în vârstă de 57 de ani a fost câștigătorul premiului mare - un automobil marca WV polo. 

  №38.La revedere INTRO Doamnelor, domnilor, acestea au fost știrile orei 19. În continuare urmăriți datele despre starea vremii. Sunt Iuliana Bivol și în numele echipei vă mulțumesc pentru atenție. O seară liniștită să aveți. La revedere! 

  №39.BETA METEO BETA Meteorologii anunță pentru mâine cer variabil și ploi în toată țara. În capitală, cerul va fi variabil, posibil să plouă și se vor înregistra 28 de grade Celsius. 26 de grade și precipitații vor fi la Bălți. La Drochia se așteaptă 25 de grade, cerul va fi parțial înnorat și o să plouă. La Orhei vor cădea averse și se vor atesta 29 de grade. La Dondușeni cerul va fi variabil vor cădea precipitații și vor fi 25 de grade. La Hîncești valoarea termică va fi de 27 de grade însoțite de ploi. La Comrat termometrele vor indica 29, iar cerul va fi variabil. Posibile averse și 28 de grade vor fi la Cahul. La Ștefan Vodă se vor atesta 26 de grade și o să cadă precipitații. La Vulcănești maxima va ajunge până la 29 de grade, iar cerul va fi parțial înnorat. În cea mai mare parte a Europei cerul va fi variabil și vor cădea averse. La București se vor atesta 27 de grade însoțite de precipitații. La Kiev sunt anunțate posibile precipitații iar maxima va fi de 25 de grade. La Moscova vor fi 28 de grade, iar cerul va fi parțial înnorat și e posibil să cadă averse. La Londra, mercurul va urca până la 16 grade, iar vremea va fi ploioasă. La Paris sunt anunțate precipitații și 19 grade. La Roma se așteaptă 19 grade și ploi. Cer variabil și 17 grade vor fi la Berlin. La Atena ava fi soare și 26 de grade Celsius.  

  



